---
title: "Hyvät säännöt"
author: "Greatman Lim"
blogit: ["Kontulan kommuuni"]
date: "2021-03-18"
draft: true
---
Jokainen sääntö polkee aina yksilön vapautta. Säännöt kannattaa kuitenkin asettaa, jos siitä tuleva hyöty voittaa haitat. Usein jokaisen elämää muutenkin vaikuttavat jotkut säännöt, jotka ehkä henkilö on itse asettanut istelleen. Itselleen asetettu sääntö voi muuttua pitkän ajan jälkeen tavaksi ja rutiiniksi, eikä asiaa välttämättä ajattele enää sääntönä. Muistan esimerkiksi vanhempieni pakottaneen minut aina pesemään hampaat aamulla ja ennen nukkumaan menoa. Nykyään se on itsestään selvä asia.

Usein itselleen asetettu sääntö on sijoitus tulevaisuuteen esimerkiksi vaurauden tai terveyden takia. Sääntö voisi liittyä esimerkiksi säästämiseen tai liikuntaan. Sosiaaliseen kansakäymiseenkin liittyy joitain sääntöjä, joiden noudattaminen liittyy myös tulevaisuuten esimerkiksi maineen kautta.

Hyvällä kommuuniasukkaalla on valmiiksi jo hyvät säännöstöt ja rutiinit. Jos kommuuniin muuttaa asukas, jolta puuttuu hyvät säännöt tai rutiinit, on [sääntöihin tehtävä lisäyksiä.]({{< ref "/blogi/kontulan-kommuuni/itsestaanselvia-saantoja.md">}}) Kontulan kommuunissa on myös tapana poistaa itsestäänselviä sääntöjä sitä mukaan, kun niistä on kehittynyt rutiini.

Kommuunissa on kuitenkin iso ero sillä, mikä on itsestäänselvä asia ja mikä on oikeasti sääntö. Itsestäänselvät asiat muistuttavat trollaamista. Jos itsestäänselviin asioihin joudutaan asettamaan sääntöjä, tuntuu se jo sääntöjen halveksunnalta. Kommuunissa sääntöjä on loppujen lopuksi erittäin vähän. Sääntöjä tuntuu olevan paljon, koska niitä on laitettu itsestäänselville asioille. Joillekin hyville kommuunin asukkaille ei tarvitse näyttää tai kertoa sääntöjä, koska he luonnollisesti "noudattavat" niitä.

Nyt kun tiedetään sääntöjen ero, pohditaan vähän oikeita sääntöjä. Mikä tekee säännöstä hyvän?

**Säännön oltava enemmän hyöydyllinen kuin haitallinen.** Kuten alussa jo mainittiin, sääntö on kielto yksilölle. Säännön on oltava sen verran järkevä, että edun suuruus yhteisölle on huomattavasti suurempi kuin haitta vaikutukset yksilölle.

**Säännön on oltava yksinkertainen.** Jokaisen on pystyttävä sääntöä noudattamaan, jopa niidenkin joiden keskittymiskyky riittää ainoastaan somen selailuun. Tavoitteena on, että esikoululainen pystyy ymmärtämään säännöt.

**Sääntöä pystyy valvomaan, suoritusta mittaamaan ja säännön rikkomisesta voi antaa sanktiota.** Tästä on tullut eniten ongelmia kommuuniin [demokraattisella ajalla]({{< ref "/blogi/kontulan-kommuuni/hallitusmuodot.md">}}). Yhteisissä kokouksissa tehtiin päätöksia, eli käytännössä uusia sääntöjä, mutta koska kukaan ei näitä sääntöjä valvonnut, ei niitä myöskään toteltu (ainakaan kaikki). Seuraavassa kokouksessa käytiin taas samat asiat läpi. Jotkut tottelivat sääntöä enemmän ja toiset vähemmän. Ne jotka tottelivat sääntöjä, kärsivät siitä, kun taas sääntöä tottelemattomat hyötyivät. Siivoussopimukset ovat tästä hyvä esimerkki. Nykyäänkin säännön tottelemattomuuden saktio on lähinnä vain muistuttaminen.

**Sääntö tuottaa halutun hyödyn jo silloin, kun vähintään puolet kommuunilaisista sitä noudattaa.** Jos tämä toimii, on sääntö erityisen hyvä. Tällaisia sääntöjä on vaikea asettaa. Vaarana tässä säännössä on se, että se saattaa aiheuttaa epäreiluuden tunnetta. Epäreiluuden tunne kuitenkin katoaa, jos asukkaat ikään kuin erikoistuisivat joidenkin sääntöjen noudattamiseen, tai ovat kunnostautuneet tekemällä hyvää kommuunityötä jollain muulla alueella. Esimerkiksi jos asukas siivoaa keittiötä kaikista eniten ja muiden epäsiisteydet, ei se kauheasti haittaa jos hän välillä unohtaa siistiä jälkensä.

**Sääntö toimii vaikka asukas ei ole siitä tietoinen.** Sääntö on samalla järjestelmä, joka vain toimii, vaikka kukaan ei siitä tiedäkään. Esimerkiksi tekniikka tai Suomen valtio toiminnasta ei yleensä tavis tiedä mitään, mutta he silti pystyvät pärjäämään yhteiskunnassa.

**Sääntöä noudatetaan.** Hienoinkaan sääntö ei toimi, jos sitä ei noudateta. Säännön tulee olla helppoa noudattaa ja asukkaiden täytyy haluta sitä noudattaa.

[Vastuualueisiin perustuvista säännöistä]({{< ref "/blogi/kontulan-kommuuni/vastuualueisiin-perustuvat-saannot.md" >}}) on kirjoitettu aikaisemmin, joten ei siitä enempää. Katsotaan miten muut hyvät säännöt on luotu.

## Tiskisäännöt

Tähän mennessä tehokkaimmin toiminut tiskisääntö menee näin:

  - tiskaa kaikki tiskit välittömästi käytön jälkeen
  - jos et pysty tiskaaman, vie likaiset tiskit huoneeseesi
  - ruuanlaittovälineet on tiskattava välittömästi muiden käyttöön
  - älä säilytä ruokaa ruuanlaittovälineissä, esim. valurautapannussa jääkaapissa, vapauta välineet muiden käyttöön

Nämä säännöt ovat toimineet hyvin, koska omassa huoneessa olevat likaiset tiskit haittaavat tiskin käyttäjää, eikä kaikkia muita. Koska tiskivuori omassa huoneessa on epämiellyttävää, asukas yleensä melko nopeasti rupeaa tiskit tiskaamaan. 

Välitön tiskaaminen vähentää tiskien unohtamista. Jos tiskit jättää keittiöön, ne yleensä unohdetaan, jolloin unohtuneiden tiskien vuori kasvaa pikkuhiljaa. Syöminen tai ruuan laittaminen likaisten tiskien ympäröimänä on myös hyvin epämiellyttävää.

Moni unohtaa tiskinsä, jolloin unohdettujen tiskien vuori kasvaa pikkuhiljaa. Se on samalla myös ruman näköistä.

Tiskisääntöjen ainoa heikkous on niiden vaikeus noudattaa. Välillä keittiöön jää tiskejä, joiden omistajaa ei vain löydy.

### Tiskisäännön poikkeus: kaverisääntö

Tämä on hyvä esimerkki säännöstä, joka ei toimi, ja jonka tavoite on täysin väärin ymmärretty. Sääntö menee näin:

  - tiskit saa jättää tiskaamatta, mikäli sinulla on kaveri kylässä

Tässä säännöstä ei tule ilmi tavoitetta. Sääntö on myös liian epätarkka, joten sitä voidaan käyttää helposti hyväksi. Tavoite tällä poikkeussäännöllä on, että asukas voi seurustella rauhassa kavereiden kanssa ilman painetta aloittaa tiskaamista. Kaverisääntöä on noudatettu, mutta sen tavoitetta on rikottu.

  - tyttöystävän kyläily viikoksi on tarkoittanut viikon tiskaamattomuutta
  - aamiaisesta jääneet tiskit on jätetty tiskaamatta, koska illalla tulee kaveri kylään
  - tiskit on jätetty tiskaamatta, koska kaveri oli tullut kylälle syömään, jonka jälkeen kaverukset ovat lähteneet muualla pariksi päiväksi
  - sääntöä on myös luettu siten, että banaanin kuoria ja muuta roskaa on jätetty keittiön eri tasoille
  - edelliseen liittyen; kaikki astiat ruokineen on vain jätetty keittiöön, kun olisi vähän muita kunnioitettavampaa edes kerätä astiat tiskin puolelle

On käynyt joskus jopa niin, että asukkaan ystävät ovat ruokailun jälkeen pohtineet, että pitäisiköhän tiskit tiskata pois. Tähän asukas on selittänyt kaverisäännön, jolloin tiskit ovat jääneet tiskaamatta. Asukkaan ystävät ovat olleet siis enemmän huolissaan kommuunin mukavuudesta kuin itse asukas.

### Toimimattomia tiskisääntöjä

Tiskien unohtaminen on ollut jo jonkin aikaa ongelmana kommuunissa. Asukas oli ehdottanut, että jokainen tiskaa aina yhden ylimääräisen tiskin. Näin päästään pikkuhiljaa eroon unohdetuista tiskeistä. Ei kestänyt kauaa, ennen säännön ehdottaja totesi säännön huonoksi. Hänen lisäkseen oli ainoastaan yksi, joka tätä sääntöä noudatti. Lisäki kaikki kyllä tiesivät, kuka tiskejä unohtelee eniten. Muiden tiskejä on todella ärsyttävä tiskata.

Toinen mielenkiintoinen tiskisääntö oli, että yksi henkilö tiskaa kaikkien tiskit. Tiskit olisi vain laitettava siististi pinoon tiskialtaaseen ja huuhdeltava. Tiskaaja tiskasi kerran päivässä kaikki tiskit. Ainoastaan ruanlaittovälineet oli kuitenkin tiskattava välittömästi, jotta ne ehtisivät muidenkin käyttöön.

Tiskaajan ei tarvinnut osallistua kommuunin muihin velvollisuuksiin. Tämä toimi hyvin jonkin aikaa, mutta kaatui siihen, että muut henkilöt eivät hoitaneet omia velvollisuuksiaan.

## Ruokapöydän säännöt

Ruokapöytää oli alettu pitämään säilytyspaikkana, joka haittasi ruokailua. Einekset lähtivät pois, kun kehoitettiin, mutta ne tulivat aina hetken päästä takaisin. Ruokapöytään tehtiin sääntö: Kaikki ruokapöytään jätetyt einekset ovat kaikille vapaasti kulutettavissa

Kerran taisi tapahtua niin, että asukas oli vahingossa jättänyt pullansa keittiöön, ja se oli syöty. Ehkä tämä oli kuitenkin hyvä opetus, ettei ruokapöytään jätetä eineksiä. Kommuunin asukkailla on kuitenkin eineksille tarkoitetut omat kuivakaapit.

## Hiljaisuus

Viisi ensimmäistä vuotta kommuuni on pärjännyt ilman hiljaisuussääntöjä. Kommuuni perustettiin viiden kaverin voimin. Ystävät tuntevat toisensa sen verran hyvin, että ymmärsivät milloin toinen haluaa nukkumaan tai rauhoittumaan. Yleisestikin kommuunin asukkaat olivat rauhallisempia.

Kun kommuunin asukkaita alkoi vaihtumaan, tuli melusta ongelma. Ensiksi asetettiin seuraavanlainen sääntö: Jokainen kommuunin asukas saa vaatia hiljaisuutta ilta kymmenen jälkeen, ja tätä vaatimusta on kunnioitettava. Tämä sääntö toimi vuoden hyvin, mutta oli raskas, koska hiljaisuutta piti jatkuvasti vaatia. Asukkaat eivät tunteneet toisiaan enää niin hyvin, että olisivat voineet itse päätellä, milloin olisi sopivaa olla hiljaa.

Melun syy on ollut olohuone, jossa on 130 tuuman valkokangas 5.1 laitteineen. Yleensä olohuone on ollut kaikkien samanaikaisessa käytössä, mutta myöhemmin olohuonetta on alettu käyttämään yksin. Alunperinkin ajatus videotykistä ja kotiteatterista oli kommuunin yhteishenki, mutta myöhemmin se onkin ollut yhteishenkeä heikentävä.

Seuraava sääntö oli, että ilta kymmenen jälkeen on oltava hiljaa. Poikkeusta on anottava, ja jos yksikin asukas vastustaa, ei poikkeusta tehdä.

Tämä sääntö on toiminut hyvin. Voi olla myös, että se on toiminut hyvin sen takia, että valkokangas hajosi vähän aikaa sitten, jolloin ei enää pyydetä kavereita kotikatsomolle iltaisin. Uutta valkokangasta tuskin enää hankitaan.

Säännön ainoa heikkous on se, että sitä ei aina totella. Joskus on haluttu soittaa instrumentteja, musiikkia tai räpätä öisin aamu kahden aikaan. Joskus on myös seurustelua haluttu jatkaa olohuoneen puolella, mistä ääni tulee jokaisen huoneeseen.

Yleinen melu on kommuunissa kasvanut, koska jotkut asukkaat haluavat soittaa musiikkia olohuoneessa. Tätä kirjoittaessa on tällä hetkellä korona aika, jolloin moni opiskelee tai tekee töitä kotoa käsin. Jatkuva musiikin soittaminen olohuoneesta on ärsyttävää. Asia korjaantuisi, jos musiikkia soitettaisiin omassa huoneessa. Yleisestä rauhasta ei kommuunilla ole vielä mitään sääntöjä.

## Kierrättäminen ja roskat

Kierrätettävien ja roskien vieminen on ollut kommuunissa hankalaa. On vain sovittu, että jos näkee roska- tai kierrätysastian olevan täynnä, on se vietävä jätekatokseen. Ongelmaksi muodostuu se, että asukkaat tulkitsivat sanan "täysi" hieman eri tavalla. On ollut tapauksia missä pahvin kierrätyspussi on ollut niin täynnä, että itse pussia ei enää ole näkynyt. Kulmassa on ollut vain iso kasa pahvia.

Ongelmana on tehtävän raskaus. Ensin on pääteltävä, onko astia täynnä vai ei. Houkutus on suuri päätellä astia ei täydeksi, jolloin ehkä joku muu voi todeta sen täydeksi ja viedä se.

Ongelma ratkaistiin muodostamalla järjestelmä:

  - täydet roskat ja kierrätettävät viedään eteiseen
  - seuraava joka lähtee ulos vie jätökset jätekatokseen

Tämän seurauksella ei tule eturistiriitaa päätettäessä, onko roska- tai kierrätysastia täynnä vai ei. Säännön kaikki vaiheet ovat helppoja, paitsi kun on kyse biosta.

### Bio vuorot

Bio astiaa ei voi jättää eteiseen haisemaan. Lisäki bion vieminen tarkoittaa sitä, että kotiin on myös palattava, koska bio-astia on tuotava takaisin. Kommuuni käyttää bio-säkkejä, jotka hajoavat kannossa.

Biolla on vientivuorot. Jääkaapissa on nimiä rivissä ja sininen nappula kertoo, kenen vuoro on seuraavaksi. Keltainen nappula tarkoittaa, että asukas on muualla, esimerkiksi matkalla, jolloin hänet voidaan hypätä yli. Säännöt:

  - sininen nappula nimesi kohdalla tarkoittaa, että on sinun bio vuorosi
  - vietyäsi bion, siirrä nappulaa oikealle
  - jos vastaan tulee keltainen nappula, hyppää yli
  - jos oikealla puolella ei ole enää nimiä, jatkuu sinisen nappulan matka alusta vasemmalta

Bio-vuoron ongelmana on sen taipumattomuus. Mitä jos haluaakin viedä bion, mutta ei ole vuorosi? Lisättiin punaiset nappulat:

  - jos viet bion eikä ole vuorosi, voit ottaa itsellesi punaisen nappulan
  - punaisen nappulan omaava henkilö hypätään yli, mutta samalla poistuu häneltä yksi punainen
  - punaisia nappuloita voi kerätä niin paljon kuin haluaa

Joskus asukas on unohtanut siirtää nappulaa, ja vasta muutamien päivien päästä siirtää sitä. Tämä saattaa tulla yllätyksenä ja ärsytyksenä seuraavassa vuorossa olevalle. Siksi on laitettu lisä sääntö, että jos ei bio merkkiä ole muistanut siirtää saman päivän aikana, sitä ei saa enää seuraavana päivänä siirtää.

Nämä biosäännöt ovat kommuuniin monimutkaisimpia sääntöjä, mutta suurimmalle osalle asukkaista se on ollut selkeä. Jokut asukkaat tajuavat sen parissa minuutissa, joillekin se tuottaa vaikeuksia vielä vuosienkin päästä. Näille asukkaille on pitänyt kertoa milloin on hänen vuoronsa siirtää ja sitten tehdä sinisen nappulan siirto hänen puolestaan.

Välillä on luultu, että sininen nappula tarkoittaa sitä, että bio on viety. Eli jos sininen nappula on ennen omaa nimeä, on sinun vietävä bio seuraavaksi. Eli sininen nappula asetetaan oman nimen kohdalle, kun bio on viety.

Joskus unohdetaan punaisten nappuloiden merkitys, vaikka ohjeet on helppo tarkistaa. Punainen merkki luullaan yleensä keltaisiksi. Erohan näiden välillä on vain se, että punainen merkki poistetaan yli hypättäessä, mutta keltainen pysyy. Keltaiset ovat myös harvinaisempia ja ainoastaan "kommuunijohtaja" ne asettaa ja poistaa.

Välillä ei ole ymmärretty minne sininen nappula siirtyy seuraavaksi, jos oman nimen oikealla puolella ei ole ketään. Tässä mielessä listan voisi tehdä ympyränä kuin rivinä. Ympyrässä olisi nuoli näyttämään kiertosuunnan.

Välillä bio vuorolista toimii hyvin ja joskus huonosti. Punaiset nappulat ovat tämän säännön heikkous. Jos asukas ajattelee, että on saman tekevää milloin kukin vie, koskoa on kuitenkin punaisia nappuloita, voi punaiset nappulat kokea inflaation. Punainen nappula on lupaus siitä, että tulevaisuudessa ei tarvitse viedä bio, mutta jos tämä luottamus murenee, lopettavat asukkaat punaisten nappuloiden haalimisen. Tällöin alkaa syntymään eripuraa, koska bio on liian täynnä, kun bio vuorolla oleva asukas vie silloin kun huvittaa.

Se kenellä on sininen nappula on biosta vastuussa, mutta punaiset nappulat saattavat viedä vastuun tunteen pois. Vaikka sininen nappula on kohdalla, se ei tuo vastuuta tai painetta viedä bio, koska joku saa ottaa siitä punaisen nappulan kuitenkin. Moni asukas ei näytä ymmärtävän, että punaisen nappulan ottaminen on raskaampaa kuin sinisen nappulan siirtäminen. Punainen nappula otetaan yleensä siksi, että bio pursuaa. Bio siis viedään, koska on pakko. Pursunut bio on myös hankalampi pestä.

Kommuunissa kun on asunut jonkin aikaa, huomaa kyllä keihin henkilöihin sininen nappula yleensä pysähtyy.

Punaisen nappulat on otettu käyttöön, koska ei aina jaksa muistuttaa asukkaita bio vuoroista. Ongelma on melkein sama, kun kommuunissa oli siivousvuorot. Näistä vuoroista piti jatkuvasti muistuttaa, vaikka ne olivatkin näkyvästi esillä.

Hyvin toimiva bio vuoro ei tarvitsisi punaisia nappuloita. Kaikki veisivät vain omalla vuorollaan.

Pienistä epäselvyyksistä ja ongelmista huolimatta bio-vuorot ovat toimineet erittäin hyvin.

## Vastuualueisiin perustuvat siivousvuorot

Siivous on vapaampaa, mutta asukkailla on enemmän vastuuta. [Vastuualueisiin perustuvista säännöistä]({{< ref "/blogi/kontulan-kommuuni/vastuualueisiin-perustuvat-saannot.md" >}}) on kirjoitettu aikaisemmin. Nämä ovat toimineet hyvin.

Näiden sääntöjen heikkous on niiden monimutkaisuus. Se ei kestänyt myöskään sitä, jos joku ei noudatatanut sääntöä.
