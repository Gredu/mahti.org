---
title: "Vastuualueisiin perustuvat säännot"
author: "Greatman Lim"
blogit: ["Kontulan kommuuni"]
date: "2021-03-16"
---
Vastuualueisiin perustuvista säännöistä on kirjoitettu jo vähän [hallitusmuodot]({{< ref "/blogi/kontulan-kommuuni/hallitusmuodot.md">}}) blogissa. Kerrotaan vastuualueista kuitenkin vähän tarkemmin, koska se on tämän hetkinen "hallitusmuoto".

Sääntöjen kertaus:

  - asukkailla on vastuualueet
  - asukas siivoaa vastuualueensa (minimissään yhteensä 2 tuntia per kuukausi)
  - asukas luo säännöt alueelleen ja valvoo niiden noudattamista
  - valitukset vastuussa olevalle asukkaalle
  - sääntöjen kohtuuttomuudesta voi valittaa päävuokralaiselle

Uudessa hallitusjärjestelmässä päävuokralainen ei vastaa enää kommuuniin hygieniasta. On käännyttävä aluevastaavien puoleen, jos siisteydestä haluaa keskustella. Asukkaalla on annettu oikeus luoda sääntöjä helpottamaan oman alueensa siivoamista ja siisteyden ylläpitämistä. Sääntönä voi olla esimerkiksi, että jokaisen tulisi siivota aina omat sotkunsa. Keittiössä on kaikkia kehotettu käyttämään ruoanlaitossa muita tasoja kuin keittiön pöytää, ettei pöytä likaantuisi aina kohtuuttomasti. Kommuunin nykyisillä asukkailla tämä on toiminut paremmin, koska moni ei siivoa ruokapöytään jättämiään likoja.

Vastuualueisiin perustuva hallitusmuoto on toiminut kaikista pisimpään ja parhaiten. Viimeisten kahden vuoden aikana järjestelmä on kuitenkin alkanut yskimään. Järjestelmä on muun muassa ollut joillekin liian monimutkainen. Joskus jotkut eivät kunnioita aluevastaavan auktoriteettiä, ja tottelee aluevastaavan asettamia sääntöjä vasta, kun päävuokralainen on sanellut samat säännöt. Monimutkaisuus ja sääntöjen totteleminen vain, kun ylin auktoreteetti ne asettaa, muistuttaa vähän halusta palata diktaattorimaisempaan rakenteeseen (tästä hallitusmuodosta on myös jo [vähän kirjoitettu]({{< ref "/blogi/kontulan-kommuuni/hallitusmuodot.md">}}). Diktaattorimainen hallitusmuoto on toiminut kaikista lyhyimmän ajan ja ollut erittäin huono. Se on ajanut yhteisöllisyyttä pois ja vienyt kommuunia enemmän solumaisempaan asumismuotoon.

Vastuualueisiin perustuvien sääntöjen heikkous on siinä, että se on suunniteltu kommuunimielisille. Asukkaat, jotka sopisivat paremmin soluihin, eivät tässä vastuujärjestelmässä pärjää eikä välitä siitä. Asukkailta myös vaaditaan vähän parempaa koulutustasoa, älykkyyttä tai edes viitseliäisyyttä yrittää ymmärtää vastuualueiden idea. Jos asenteena on jo asua solumaisesti tai ainoastaan hyötyä kommuunista antamatta mitään takaisin, ei järjestelmää opi.

Joskus Kontulan kommuunista on sanottu, että se on kuin vanhainkoti, mutta nuorille.

## Vastuujärjestelmän kehittelyä

Kaikki tiesivät kunkin alueen vastuuhenkilön, joten oli helppo nähdä, milloin ja kuka asukkaista oli jättänyt siivoamatta tai välttänyt vastuuta. Oli ehdottaman tärkeää, että kukaan ei siivoaisi toisen aluetta, vaan mieluummin valittaisi siitä. Kommuunissa on ollut tilanteita, missä asukas on valittamisen sijaan alkanut siivoamaan toisen aluetta ja ottanut siitä itselleen rutiinin. Sen seurauksena kommuunityöt alkoivat jakaantumaan epätasaisesti. Tämän vuoksi työt muiden alueilla kiellettiin. Siivousvaatimushan on kuitenkin vain kaksi tuntia kuukauden aikana, joka ei ole kovin suuri vaatimus.

Asukkaiden halu tehdä muiden töitä kuitenkin kasvoi, koska valittaminen ei näyttänyt auttavan. Sovittiin, että muiden alueita saa siivota, mutta tästä eteenpäin kaikki työt merkitään ylös: kuinka paljon on tehnyt töitä ja kuinka paljon siihen on kulunut aikaa. Kuten ennustettiinkin, ero kommuunitöihin asukkaiden välillä oli valtava, pahimmillaan seitsemän tuntia. Toivottiin, että tämä saisi muutkin asukkaat hereille, mutta valitettavasti näin ei käynyt.

Nykyään tehdystä työstä, joka ylittää kaksi tuntia, voi saada palkkaa kommuunin muilta asukkailta. Maksajiksi joutuvat ne asukkaat, jotka alittavat kahden tunnin tavoiterajan. Tämä on hieman helpottanut eripuraa.

