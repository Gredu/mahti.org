---
title: "Vastuualueisiin perustuvat säännot"
author: "Greatman Lim"
blogit: ["Kontulan kommuuni"]
date: "2021-03-16"
draft: true
---
Vastuualueisiin perustuvista säännöistä on kirjoitettu jo vähän [hallitusmuodot]({{< ref "/blogi/kontulan-kommuuni/hallitusmuodot.md">}}) blogissa. Kerrotaan vastuuaelueista kuitenkin vähän tarkemmin, koska se on tämän hetkinen "hallitusmuoto".

Sääntöjen kertaus:

  - asukkailla on vastuualueet
  - asukas siivoaa vastuualueensa (minimissään yhteensä 2 tuntia per kuukausi)
  - asukas luo säännöt alueellaan ja valvoo niiden noudattamista
  - valitukset vastuussa olevalle asukkaalle
  - sääntöjen kohtuuttomuudesta voi valittaa päävuokralaiselle

Uudessa hallitusjärjestelmässä päävuokralainen ei vastaa enää kommuuniin hygieniasta. On käännyttävä aluevastaavien puoleen, jos siisteydestä haluaa keskustella. Asukkaalla on annettu oikeus luoda sääntöjä helpottamaan oman alueensa siivoamista ja siisteyden ylläpitämisessä. Sääntönä voi olla esimerkiksi, että jokaisen tulisi siivota aina omat sotkunsa. Keittiössä on kaikkia kehoitettu käyttämään jotain muuta tasoa, kuin keittiön pöytää, ettei pöytä likaantuisi aina kohtuuttomasti. Kommuunin nykyisillä asukkailla tämä on toiminut paremmin, koska moni ei siivoa ruokapöytään jättämiään likoja.

Vastuualueisiin perustuva hallitusmuoto on toiminut kaikista pisimpään ja parhaiten. Viimeisten kahden vuoden aikana järjestelmä on kuitenkin ruvennut yskimään. Esimerkiksi järjestelmä on ollut joillekin liian monimutkainen. Joskus ei myöskään ole aluevastaavan auktoriteettiä kunnioitettu. Vasta kun saman asian sanoo päävuokralainen, ollaan toteltu. Monimutkaisuus ja sääntöjen totteleminen vain, kun ylin auktoreteetti ne asettaa, muistuttaa vähän halusta palata diktaattorismaisempaan rakenteeseen (tästä hallitusmuodosta on myös jo [vähän kirjoitettu]({{< ref "/blogi/kontulan-kommuuni/hallitusmuodot.md">}}). Diktaattorimainen hallitusmuoto on toiminut kaikista lyhyimmän ajan ja ollut erittäin huono. Se on ajannut yhteisöllisyyttä pois ja vienyt kommuunia enemmän solumaisempaan asumismuotoon.

Vastuualueisiin perustuvien sääntöjen heikkous on siinä, että se on suunniteltu kommuunimielisille. Asukkaat, jotka sopisivat paremmin soluihin, eivät tässä vastuujärjestelmässä pärjää tai välitä. Asukkailta myös vaaditaan vähän parempaa koulutustasoa, älykkyyttä tai edes viitseliäisyyttä yrittää ymmärtää vastuualueiden idea. Jos asenteena on jo asua solumaisesti tai ainoastaan hyötyä kommuunista antamatta mitään takaisin, ei järjestelmää opi.

Joskus Kontulan kommuunista on sanottu, että se on kuin vanhainkoti, mutta nuorille.

## Vastuujärjestelmän kehittelyä

Kaikki tiesivät mitkä alueet kuuluivat kenellekin, joten oli helppo nähdä milloin asukas oli jättänyt siivoamatta tai välttänyt vastuuta. Oli ehdottaman tärkeää, että kukaan ei siivoa toisen aluetta, vaan valittaisivat siitä mielummin. Kommuunissa on ollut tilanteita, missä asukas valittamisen sijaan on alkanut siivoamaan toisen aluetta. Ei kestänyt kauaa, että tästä tavasta tuli rutiini. Kommuunityöt alkoivat jakaantumaan epätasaisesti, kun hiljaisina hyväksyttiin se, että jotkut tekevät enemmän töitä. Tämän takia työt muiden alueilla kiellettiin. Siivousvaatimus on kuitenkin kaksi tuntia kuukauden aikana, joka ei ole kovin suuri vaatimus.

Asukkaiden halu tehdä muiden töitä kuitenkin kasvoi, koska valittaminen ei näyttänyt auttavan. Sovittiin, että saa tehdä muidenkin työt, mutta tästä eteenpäin kaikki työt merkitään ylös: miten paljon on tehnyt töitä ja miten paljon on siihen käyttänyt aikaa. Kuten ennustettiinkin, ero kommuunitöihin asukkaiden välillä oli valtava, pahimmillaan seitsemän tuntia. Toivottiin, että tämä saisi muutkin asukkaat hereille, mutta valitettavasti näin ei käynyt.

Nykyään tehdystä työstä, joka ylittää kaksi tuntia, voi saada palkkaa kommuunin muilta asukkailta. Maksajiksi joutuvat ne asukkaat, jotka alittavat kahden tunnin tavoiterajan. Tämä on hieman helpottanut eripuraa.

