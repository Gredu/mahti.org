---
title: "Itsestäänselviä sääntöjä"
author: "Greatman Lim"
blogit: ["Kontulan kommuuni"]
date: "2021-03-11"
---

Kontulan nettisivuille on kirjoitettu paljon ylimääräisiä itsestäänselviä sääntöjä ja ohjeita, mikä on aiheuttanut nettisivujen ovat paisuneet. Sääntöjä pyritään poistamaan sitä mukaan, kun itsestäänselvistä asioista on tullut aidosti itsestäänselvyys. Joskus on onneksi riittänyt, että säännöstä mainitaan vain kerran, jolloin sitä ei ole tarvinnut kirjoittaa sääntöihin. Välillä jotkut omituisuudet korjaantuvat itsestään muiden asukkaiden esimerkkien voimin.

**Älä sammuta takkaa vedellä.** Takan rakenne ei ole suunniteltu veden kestäväksi. Tuhka myös muuttuu velliksi, jolloin vesi haihtuu huonosti. Märkä tuhka ei ole myöskään kovin esteettisen näköinen.

**Valoja ei saa jättää auki valaisemaan kotiinpaluuta.** Joidenkin mielestä on mukavaa tulla kotiin siten, että valot ovat valmiiksi auki. Joidenkin tottumuksiin on kuulunut valojen auki pitäminen.

**Pakkausmuovi on muovia, eikä sitä saa heittää biojätteeseen.** Pakkausmateriaalia on laitettu biojätteeseen yllättävän usein. Jos asukas toistuvasti lajittelee väärin, häntä on kehoitettu käyttämään ainoastaan sekajäteastiaa.

**Yöllä ei saa laulaa, räpätä tai harjoitella instrumenttien soittamista.** Joskus on jouduttu sanomaan kello 02:00 artisteille, että antaa muille rauhan nukkua.

**Jääkaappiin ei saa laittaa mitään kiehuvaa, höyryävää tai kuumaa.** Huomattiin tilanne vasta, kun erään asukkaan voi oli sulanut juoksevaksi. Aluksi luultiin, että joku oli jättänyt jääkaapin oven vahingossa auki, mutta osoittautuikin, että eräs asukas oli jo jonkin aikaa laittanut kuumat keitoksensa jääkaappiin viilentymään nopeammin. Nyt hän jäi kiinni, koska sattumoisin ylälokerossa oli voita.

**Vessanpönttö on aina vedettävä, vaikka siellä ei olisikaan mitään kiinteää.** Näemmä joku asukas on tullut perheestä, jossa vettä pyritään säästämään kaikin keinoin.

**Tiskit on pestävä pesuaineella, vesi ei riitä.** Tiskit eivät välttämättä ole puhtaita, vaikka näkyvää likaa ei olisikaan. Jotkut asukkaat ovat päättäneet, että huuhteleminen vedellä riittää.

**Kädet on pestävä vessakäynnin jälkeen**. Tämä huomattiin korona pandemian aikana, kun alettiin valvomaan tarkemmin asukkaiden hygieniaa. Yksi asukkaista ei pessyt koskaan käsiään vessakäynnin jälkeen. On ollut myös asukkaita, jotka käyvät kerran viikossa suihkussa.

**Älä piirrä pöydille tai seinille.** Eräällä asukkaalla oli tapana piirtää kuulakärkikynällä pöydille päivähaaveilun aikana. Koska rike tapahtui aina vahingossa, oli häntä vaikea estää piirtämästä. Sääntöä parempi taktiikka oli poistaa yleisistä tiloista kaikki kynät.

Edelliseen läheisesti liittyvä: **Älä tarraa tai teippaa mainoksia, logoja, yms. yleisiin tiloihin tai tapettiseiniin.** Toivottavasti tulevaisuudessa ei tarvitse laittaa sääntöä: **Älä spreijaa, maalaa tai tee minkäänlaista taidetta mihinkään seinälle.** Nämä ongelmat ovat hankalempia, koska ne tehdään yleensä tahallisesti siten, että sen tiedetään olevan kiellettyä.

**Uuniin ei saa laittaa ruokalautasia.** Joku oli ehtinyt rikko jo muutamia ruokalautasia, koska oli laittanut niitä uuniin. Lautasten halkeilu ei myöskään ollut tarpeeksi selkeä vihje, että ruokalautaset eivät kuumaan sovi.

**Älä laita märkiä tiskejä astiakaappeihin.** Yleensä ulkomaalaiset laittoivat tiskit pestyään astiat suoraan astiakaappeihin. Kuivauskaappi on yllättävän suomalainen!
