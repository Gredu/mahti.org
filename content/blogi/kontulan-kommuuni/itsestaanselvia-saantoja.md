---
title: "Itsestäänselviä sääntöjä"
author: "Greatman Lim"
blogit: ["Kontulan kommuuni"]
date: "2020-08-24"
draft: true
---

Kontulan nettisivuihin on jouduttu kirjoittamaan paljon ylimääräisiä itsestäänselviä sääntöjä, minkä takia nettisivut ovat paisuneet. Sääntöjä onneksi poistetaan sitä mukaan, kun sen todetaan olevan oikeasti jokaiselle itsestäänselvä.

**Älä sammuta takkaa vedellä.** Takan rakenne ei ole suunniteltu veden kestäväksi. Tuhka myös muuttuu velliksi, joka estää veden haihtumisen. Märkä tuhka ei ole myöskään kovin esteettisen näköinen.

**Valoja ei saa jättää auki valaisemaan kotiinpaluuta.** Joidenkin mielestä on mukavaa, että valot ovat auki valmiiksi, kun tullan kotiin. Valot saattoivat olla kymmenkin tuntia auki turhaan.

**Pakkausmuovi on muovia, eikä sitä saa heittää biojätteeseen.** Pakkausmateriaalia on laitettu biojätteeseen yllättävän usein. Joitain asukkaita on ollut erittäin vaikea opettaa bioon, joten heitä on kehoitettu käyttämään ainoastaan sekajäte roskista.

**Yöllä ei saa laulaa, räpätä tai harjoitella instrumenttien soittamista.** Kommuunissa on joudutta sanomaan kello 02:00 artisteille, että antaa muille rauhan nukkua.

**Jääkaappiin ei saa laittaa mitään kiehuvaa, höyryävää tai kuumaa.** Huomattiin tilanne vasta, kun erään asukkaan voi oli sulannut juoksevaksi. Aluksi luultiin, että joku oli jättänyt jääkapin oven vahingossa auki. Osoittautuikin, että eräs on jo jonkin aikaa laittanut kuumat keitokset jääkaappiin viilentymään nopeammin. Nyt hän jäi kiinni, koska sattumoisin ylälokerossa oli voita.

**Vessanpönttö on aina vedettävä, vaikka siellä ei olisikaan mitään kiinteää.** Näemmä joku asukas on ollut tullut perheestä, jossa vettä pyritään säästämään kaikin keinoin.

**Tiskit on pestävä pesuaineella, vesi ei riitä.** Tiskit eivät välttämättä ole puhtaihta, vaikka mitään näkyvää likaa ei näy. Jotkut asukkaat ovat päättäneet, että hinkkaaminen pelkästään vedellä riittää.

**Kädet on pestävä vessakäynnin jälkeen**. Tämä huomattiin korona pandemian aikana, kun ruvettiin valvomaan tarkemmin asukkaiden hygieniaa. Yksi asukkaista ei pessyt koskaan käsiään vessakäynnin jälkeen.

**Älä piirrä pöydille tai seinille.** Eräällä asukkaalla oli tapana piirtää kuulakärkikynällä pöydille silloin kun hän oli ajatuksissaan. Vahinko oli hänen mielestään huvittava, eikä mitenkään vakava. Koska rike tapahtui aina vahingossa, oli häntä vaikea estää piirtämästä. Sääntöä parempi taktiikka oli poistaa yleisistä tiloista kaikki kynät.
