---
title: "Tiskejä ei tarvitse tiskata"
author: "Greatman Lim"
blogit: ["Kontulan kommuuni"]
date: "2021-03-15"
draft: true
---

Eräs asukas oli ehdottanut, että tiskit saataisiin jättää likaisina lavuaariin. Mikäli asukas siis haluaisi puhtaan lautasen, hänen täytyisi vain tiskata itselleen tarvitsemansa määrän astioita. Uudessa ehdotuksessa tiskaaminen tapahtuisi jälkikäteen sen sijaan, että tiskit tiskattaisiin heti käytön jälkeen. Etuna tässä olisi se, että kenenkään ei tarvitsisi enää valittaa tiskaamattomista astioista, sillä likaiset tiskit altaassa olisivat normaali näky. Väitettiin, että esteettistä haittaa tästä ei kauheasti olisi, koska likaiset lautaset voitaisiin jättää lavuaariin tiskiveden alle piiloon. Altaassa olevat astiat saisivat liota pitkään, joka myös helpottaisi tiskaamista.

Tähän sääntöön poikkeuksena olisivat isot normaalista arjesta poikkeavat astiat, kuten esimerkiksi leivontaan liittyvät kulhot. Näitä harva käyttää, joten ne tulisi pestä heti, etteivät ne veisi liikaa tilaa tiskialtaassa.

Tätä sääntöä Kontulan Kommuuni ei ole ottanut käyttöönsä, vaikka siinä onkin oma hienoutensa. Näillä tiskisäännöillä jokaisen olisi pakko tiskata omansa, eikä tulisi myöskään valituksia huonosti tiskatuista tiskeistä.

Kommuunissa tiskit unohdetaan usein, jolloin jonkun muun on tiskattava toisten tiskit. Nyt kun puhtaita astioita ei saa valmiina, on tiskattava itselleen uudet. Kukaan kommuunissa ei joudu enää tiskaamaan toisten tiskejä, mikä on ollut iso suuttumusta aiheuttava asia.

Jotta uusi tiskisääntö onnistuisi, olisi suurin osa kommuunin astioista mahduttava tiskialtaaseen. Pitäisi poistaa kulhot, koska ne vievät liikaa tilaa. Pannuja ja kattiloita olisi myös vähennettävä. Pitäisi pärjätä yhdellä pannulla ja yhdellä kattilalla, mutta silloin vain yksi henkilö voi tehdä ruokaa keittiössä kerralla.

Tämähän ei ole järkevää, että keittiössä voi vain yksi tehdä ruokaa keralla. Jos kattiloita ja pannuja olisikin enemmän kuin vain yksi kutakin, ne olisi tiskattava heti käytön jälkeen, tiskialtaaseen mahtuu vain rajallinen määrä tiskejä. Jos kulhoja pidetään, ne olisi pestävä saman tien, koska ne vievät enemmän tilaa kuin suorat lautaset. Mutta jos kerran erikoissäännöt koskettavat jo näinkin monia astioita, eikö olisi helpompaa vaan pestä kaikki käytön jälkeen? Kommuunissa on jo todettu, että jos sääntöjä on paljon, osa säännöistä unohdetaan.

Jos tiskit tiskataan välittömästi, olisi kaksi tiskiallasta aina käytettävissä. Astiasto pysyisi myös monipuolisena, koska astiostojen ei tarvitse mahtua tiskialtaaseen. Tiskaako tiskit myöhemmin vai nyt on loppujen lopuksi työmäärältä sama. Ehdotetuilla tiskisäännöillä voi tulla sellainen tunne - ainakin alkuun - että tiskejä tarvitsee tiskata vähemmän. Tiskaamiskerrathan eivät oikeasti vähene kenelläkään. On paljon käytännöllisempää, että astiat pestään heti ruokailun jälkeen.
