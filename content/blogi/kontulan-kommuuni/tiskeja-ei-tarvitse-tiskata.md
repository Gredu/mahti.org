---
title: "Tiskejä ei tarvitse tiskata"
author: "Greatman Lim"
blogit: ["Kontulan kommuuni"]
date: "2020-08-19"
draft: true
---

Eräs asukas oli ehdottanut, että tiskejä ei tarvitse tiskata käytön jälkeen. Tiskit saa jättää likaisina lavuaariin. Jos asukas haluaa puhtaan lautasen, hänen täytyy vain tiskata itselleen tarvitsemansa määrän astioita. Tiskaamiskerrat eivät lisäänny kenellekään, mutta eivät ne myöskään vähenny. Uudessa ehdotuksessa tiskaaminen tapahtuu jälkikäteen sen sijaan, että tiskit pitäisi tiskata heti käytön jälkeen. Tällä olisi kuitenkin se etu, että kenenkään ei tarvitse enää valittaa tiskaamattomista astioista, sillä likaiset tiskit altaalla olisivat normi. Esteettistä haittaa tästä ei kauheasti ole, koska likaiset lautaset voidaan jättää lavuaariin, joka täytetään vedellä. Tiskit olisivat ikään kuin piilossa veden alla. Altaaseen lisätään tiskiainetta, joten tiskit saavat liota pitkiä aikoja, mikä helpottaa tiskaamista.

Tähän sääntöön poikkeuksena ovat isot normaalista arjesta poikkeavat tiskit, kuten esimerkiksi leivontaan liittyvät tiskit. Näitä harva käyttää, joten ne on pestävä heti, etteivät ne vie liikaa tilaa tiskialtaassa.

Tätä sääntöä Kontulan Kommuuni ei ole ottanut käyttöön. Siinä on kuitenkin hienoutensa, koska näillä tiskisäännöillä jokaisen on pakko tiskata. Puhtaita astioita kun ei saa mistään. Kukaan ei kommuunissa enää joudu tiskaamaan muiden tiskejä.

Jotta uusi tiskisääntö onnistuisi, olisi kommuunin vähennettävä astioiden määrää, jotta kaikki mahtuisivat tiskialtaaseen. Olisi pakko poistaa kulhot, koska ne vievät liikaa tilaa. Pannuja ja kattiloita olisi vähennettävä. Pitäisi pärjätä yhdellä pannulla ja yhdellä kattilalla, mikä sitten tarkoittaa, että vain yksi henkilö voi tehdä ruokaa keittiössä kerralla.

Yllättävän monta pannua, kulhoa ja kattilaa olisi poistettava tai pitäisi asettaa erikoissääntöjä. Jotkut tiskit on tiskattava heti, mutta joitain tiskejä saa jättää tiskialtaalle. Mutta jos kerta erikoissäännöt koskettavat jo monia astioita, eikö olisi helpompaa vaan pestä kaikki saman tien? Mitä monimutkaisempi sääntö on, sitä todennäköisemmin sitä ei noudateta. 

Jos tiskit tiskataan välittömästi, olisi kaksi tiskiallasta aina käytettävissä. Astiasto pysyisi myös monipuolisena, koska astiostojen ei tarvitse mahtua tiskialtaaseen. Tiskaako tiskit myöhemmin vai nyt on työmäärältä sama, mutta siinä on paljon etuja jos astiat pesee heti ruokailun jälkeen.
