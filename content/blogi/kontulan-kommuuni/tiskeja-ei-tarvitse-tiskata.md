---
title: "Tiskejä ei tarvitse tiskata"
author: "Greatman Lim"
blogit: ["Kontulan kommuuni"]
date: "2021-03-15"
draft: true
---

Eräs asukas oli ehdottanut, että tiskit saataisiin jättää likaisina lavuaariin. Mikäli asukas siis haluaisi puhtaan lautasen, hänen täytyisi vain tiskata itselleen tarvitsemansa määrän astioita. Uudessa ehdotuksessa tiskaaminen tapahtuisi jälkikäteen sen sijaan, että tiskit tiskattaisiin heti käytön jälkeen. Etuna tässä olisi se, että kenenkään ei tarvitsisi enää valittaa tiskaamattomista astioista, sillä likaiset tiskit altaassa olisivat normaali näky. Väitettiin, että esteettistä haittaa tästä ei kauheasti olisi, koska likaiset lautaset voitaisiin jättää lavuaariin tiskiveden alle piiloon. Altaassa olevat astiat saisivat liota pitkään, joka myös helpottaisi tiskaamista.

Tähän sääntöön poikkeuksena olisivat isot normaalista arjesta poikkeavat astiat, kuten esimerkiksi leivontaan liittyvät kulhot. Näitä harva käyttää, joten ne tulisi pestä heti, etteivät ne veisi liikaa tilaa tiskialtaassa.

Tätä sääntöä Kontulan Kommuuni ei ole ottanut käyttöönsä, vaikka siinä onkin oma hienoutensa. Näillä tiskisäännöillä jokaisen olisi pakko tiskata omansa, eikä tulisi myöskään valituksia huonosti tiskatuista tiskeistä.

Myös usein tapahtuva tiskien unohtelu ongelma olisi korjaantunut, sillä kenenkään ei tarvitsisi tiskata muiden jättämiä tiskejä eikä kokea siitä aiheutuvaa suuttumusta.

Jotta uusi tiskaussääntö onnistuisi, olisi suurin osa kommuunin astioista mahduttava tiskialtaaseen. Pitäisi poistaa ainakin kulhot, koska ne veisivät liikaa tilaa sieltä. Pannuja ja kattiloita olisi myös vähennettävä. Pitäisi pärjätä yhdellä pannulla ja yhdellä kattilalla, jolloin vain yksi henkilö kerrallaan voisi tehdä ruokaa keittiössä, mutta sehän ei olisi järkevää.

Jos kattiloita ja pannuja olisikin enemmän kuin vain yksi kutakin, ne tulisi tiskata heti käytön jälkeen. Tiskialtaaseen nimittäin mahtuu vain rajallinen määrä tiskejä. Jos syviä lautasia käytetään, ne olisi pestävä saman tien, koska ne vievät enemmän tilaa tiskialtaasta kuin suorat lautaset. Mutta jos kerran erikoissäännöt koskettavat jo näinkin monia astioita, eikö olisi helpompaa vaan pestä kaikki käytön jälkeen? Kommuunissa on jo todettu, että jos sääntöjä on paljon, osa säännöistä unohdetaan.

Jos tiskit tiskataan välittömästi, olisi molemmat tiskialtaat aina käytettävissä. Astiasto pysyisi myös monipuolisena, koska astioiden ei tarvitsisi mahtua tiskialtaaseen. Se, että tiskaako tiskit myöhemmin vai nyt on loppujen lopuksi työmäärältään sama. Ehdotetut tiskaussäännöt voivat antaa mielikuvan - ainakin alkuun - että tiskejä tarvitsisi tiskata vähemmän. Tiskaamiskerrathan eivät oikeasti vähene kenelläkään. On paljon käytännöllisempää, että astiat pestään heti ruokailun jälkeen.
