---
title: "Tiskejä ei tarvitse tiskata"
author: "Greatman Lim"
blogit: ["Kontulan kommuuni"]
date: "2020-09-27"
draft: true
---

Eräs asukas oli ehdottanut, että tiskit saa jättää likaisina lavuaariin. Jos asukas haluaa puhtaan lautasen, hänen täytyy vain tiskata itselleen tarvitsemansa määrän astioita. Uudessa ehdotuksessa tiskaaminen tapahtuu jälkikäteen sen sijaan, että tiskit pitäisi tiskata heti käytön jälkeen. Tällä olisi se etu, että kenenkään ei tarvitse enää valittaa tiskaamattomista astioista, sillä likaiset tiskit altaalla olisivat normi. Väitettiin, että esteettistä haittaa tästä ei kauheasti ole, koska likaiset lautaset voidaan jättää lavuaariin tiskiveden alle piiloon. Altaassa olevat astiat saavat liota pitkään, joka helpottaa tiskaamista.

Tähän sääntöön poikkeuksena ovat isot normaalista arjesta poikkeavat tiskit, kuten esimerkiksi leivontaan liittyvät tiskit. Näitä harva käyttää, joten ne on pestävä heti, etteivät ne vie liikaa tilaa tiskialtaassa.

Tätä sääntöä Kontulan Kommuuni ei ole ottanut käyttöön. Siinä on kuitenkin hienoutensa, koska näillä tiskisäännöillä jokaisen on pakko tiskata omansa. Kommuunissa tiskit unohdetaan usein, jolloin jonkun muun on tiskattava toisten tiskit. Nyt kun puhtaita astioita ei saa valmiina, on tiskattava itselleen uudet. Kukaan kommuunissa ei joudu enää tiskaamaan toisten tiskejä, mikä on ollut iso suuttumusta aiheuttava asia.

Jotta uusi tiskisääntö onnistuisi, olisi suurin osa kommuunin astioista mahduttava tiskialtaaseen. Pitäisi poistaa kulhot, koska ne vievät liikaa tilaa. Pannuja ja kattiloita olisi myös vähennettävä. Pitäisi pärjätä yhdellä pannulla ja yhdellä kattilalla, jolloin vain yksi henkilö voi tehdä ruokaa keittiössä kerralla.

Ei ole järkevää, että keittiössä pystyy kokkaamaan vain yksi henkilö kerralla. Jos ylimääräisiä kattiloita ja pannuja ei poistetakaan, ne olisi poikkeuksellisesti tiskattava heti käytön jälkeen. Kulhot olisi luultavasti pestävä myös saman tien, koska ne vievät enemmän tilaa kuin suorat lautaset. Mutta jos kerran erikoissäännöt koskettavat jo monia astioita, eikö olisi helpompaa vaan pestä kaikki käytön jälkeen? Nyt kun on näin monta erikoissääntöä, on melko varmaa, että näitä ei noudateta. Mitä monimutkaisempi sääntö on tai mitä enemmän niitä on, sitä todennäköisemmin sääntöjä ei noudateta. 

Jos tiskit tiskataan välittömästi, olisi kaksi tiskiallasta aina käytettävissä. Astiasto pysyisi myös monipuolisena, koska astiostojen ei tarvitse mahtua tiskialtaaseen. Tiskaako tiskit myöhemmin vai nyt on työmäärältä sama. Ehdotetuilla tiskisäännöillä voi tulla sellainen tunne - ainakin alkuun - että tiskejä tarvitsee tiskata vähemmän. Tiskaamiskerrathan eivät oikeasti vähene kenelläkään. On paljon käytännöllisempää, että astiat pestään heti ruokailun jälkeen.

Tätä kirjoittaessa oikeastaan tulee typerä olo, että miksi pitää puolustaa käytäntöä, jossa tiskataan tiskit käytön jälkeen. Eikö tämän pitäisi olla itsestäänselvää? Onko olemassa kommuunia, jossa on erikseen sääntö, että tiskejä ei tarvitse tiskata käytön jälkeen. Yleensä on huono juttu, jos tilanne ajautuu sellaiseksi, missä kukaan ei tiskaa tiskejä. Se että joku Kontulan Kommuunissa on ehdottanut tällaista ratkaisua, missä suositaan anarkiaa sääntönä kuulostaa vain typerältä. Mutta näitäkin asioita on joskus selitettävä jollekin.
