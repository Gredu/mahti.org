---
title: "Tiskejä ei tarvitse tiskata"
author: "Greatman Lim"
blogit: ["Kontulan kommuuni"]
date: "2020-08-19"
draft: true
---

Eräs asukas oli ehdottanut, että tiskejä ei tarvitse tiskata. Tiskit saa jättää likaisina lavuaariin. Aina kun uusi lautanen tarvitaan, on vain pestävä itselleen puhdas lautanen. Tiskaamisen määrä ei oikeastaan lisäänny kenellekään, vaikka aina peseekin muiden lautasia. Valittaakaan ei tarvitse enää likaisista tiskeistä, sillä likaiset tiskit ovat uusi normi. Esteettistä haittaa tästä ei kauheasti ole, koska likaiset lautaset voidaan jättää lavuaariin, joka täytetään vedellä. Tiskit olisivat ikään kuin piilossa veden alla. Altaaseen voidaan lisätä tiskiainetta, joten tiskit saavat liota pitkiä aikoja, mikä helpottaa tiskaamista.

Tähän sääntöön poikkeuksena ovat isot normaalista arjesta poikkeavat tiskit, kuten esimerkiksi leivontaan liittyvät tiskit. Näitä harva käyttää, joten ne on pestävä heti, etteivät ne vie liikaa tilaa tiskialtaassa.

Tätä sääntöä Kontulan Kommuuni ei ole ottanut käyttöön. Siinä on kuitenkin hienoutensa, koska näillä tiskisäännöillä jokaisen on pakko tiskata. Puhtaita astioita kun ei saa mistään.

Jotta uusi tiskisääntö onnistuisi, olisi kommuunin vähennettävä astioiden määrää aika pieneksi, jotta kaikki mahtuisivat tiskialtaaseen. Olisi pakko poistaa kulhot, koska ne vievät liikaa tilaa. Pannuja ja kattiloita olisi vähennettävä. Pitäisi pärjätä yhdellä pannulla ja yhdellä kattilalla, mikä sitten tarkoittaa, että vain yksi henkilö voi tehdä ruokaa keittiössä kerralla.

Yllättävän monta pannua, kulhoa ja kattilaa olisi poistettava tai pitäisi asettaa erikoissääntöjä, että isot astiat, kattilat ja pannut on pestävä heti. Mutta jos kerta erikoissäännöt koskettavat jo monia astioita, eikö olisi helpointa vaan pestä kaikki saman tien? Tulisi myös kaksi tiskiallasta kaikkien käyttöön, eikä yhtä tarvitsisi pitää aina varattuna liottamista varten. Astiasto saa olla silloin myös paljon monipuolisempi.

Se että onko se esteettisesti mukavaa, että keittiössä on aina tiskivuori on jokaisen asukkaan oma mieltymys. Mielestäni se ei ole kovin kivan näköistä.
